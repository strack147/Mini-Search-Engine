Το Τμήμα καλύπτει τον χώρο της Πληροφορικής, των Τηλεπικοινωνιών και των Πολυμέσων, καθοριστικής σημασίας τομέων στην διαμορφούμενη Κοινωνία των Πληροφοριών. 
Αποτελεί ένα ιδιαίτερα δυναμικό και φιλόδοξο Τμήμα το οποίο αποσκοπεί στο να προσφέρει την απαραίτητη κατάρτιση και να προετοιμάσει κατάλληλα τους 
μελλοντικούς Μηχανικούς Πληροφορικής εφοδιάζοντάς τους με εκείνες τις γνώσεις, 
δεξιότητες, και εμπειρίες ώστε να αποτελέσουν τα εξειδικευμένα και υψηλού 
επιπέδου αυριανά στελέχη που θα υπηρετήσουν τις τεχνολογίες της Πληροφορικής, των Επικοινωνιών, και των Πολυμέσων.
